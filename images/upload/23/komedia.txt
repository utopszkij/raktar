Szabó Lorinc: Komédia


O parancsolt, én meg vitáztam,
o gyozött és vesztettem én.
Így ment ez sokáig, de most már
túljárok a világ eszén.


Add meg, muszáj, mondtam magamnak,
add meg, ami az ördögé,
s amit megmenthetsz, azzal indulj
igazi céljaid felé!


És megfogadtam a tanácsot
és lettem könnyu és szabad,
beállítottam helyemre
kulinak az árnyékomat,


megbékültem a butasággal
és teszem, amit tenni kell,
nincs rá idom, hogy nyomorult kis
csetepatékban múljak el,


és íme, bírom, egyre jobban
bírom ezt a komédiát,
s már egész jól megférünk,
én és árnyékom ura, a világ:


ha tetszem neki, mosolyogva
meghajolok s fütyülök reá,
s ha leszamaraz, hódolattal
visszabodülök, hogy: I-á!


